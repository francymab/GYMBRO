# GYMBRO
Si vuole realizzare una base di dati per rappresentare le informazioni relative ad una catena di palestre 
appartenenti all'azienda GYMBRO.
Essendo una catena di palestre, si vuole tenere traccia di tutte le sedi attive o non che hanno fatto parte 
della catena. Ogni sede sarà gestita da un responsabile, che si occuperà di assumere e licenziare il 
personale. Ogni responsabile viene assunto dal titolare.
Ogni dipendente è assegnato ad una sede specifica. Per la gestione dei dipendenti (Segretaria, Istruttore) si 
vuole tener traccia di tutte le presenze, indipendentemente che il dipendente sia un istruttore/segretaria,
memorizzandone l'ora di ingresso, quella d'uscita e il turno svolto. Il responsabile di sede non dovrà 
registrare gli orari di accesso e di uscita. 
Per ogni dipendente si vogliono registrare le generalità, le informazioni di contatto, la data di assunzione, il 
titolo di studio, la mansione, lo stipendio e la data di licenziamento, in quanto non si vogliono perdere i dati 
del dipendente che ha lavorato in sede. 
Tutte le sedi prevedono diverse tipologie di iscrizioni alla sala attrezzi e ad altri corsi aggiuntivi. Verrà data 
la possibilità all’utente, di iscriversi a qualsiasi corso egli desidera a patto che non ci sia già una 
sottoscrizione che contenga quest’ultimo. Ogni tipologia di abbonamento può contenere uno o più corsi ed 
è categorizzata da una durata mensile e un costo.
Ogni sede è aperta tutti i giorni, tranne la domenica, dalle ore 7:00 alle ore 24:00.
Ogni sede oltre all'accesso alla sala attrezzi, eroga dei corsi, tenuti in diverse fasce orarie e distribuiti nel 
corso della settimana.
Ogni cliente allo scadere dell’anno solare dovrà esibire il certificato medico. Al momento della prima 
sottoscrizione, l’utente dovrà effettuare il pagamento di quest’ultima e dovrà esibire il certificato medico.
L'istruttore può compilare le schede relative ad un cliente, pertanto sarà dotato di un tablet che avrà lo 
scopo di mostrare la lista degli esercizi e di selezionarne 9, decidendone il numero di serie, di ripetizioni e 
se sono in super-serie. Ogni scheda ha traccia della data di inizio, della scadenza, dell’istruttore e 
dell’utente.
Ad ogni cliente verrà associata una tessera elettronica che avrà lo scopo di verificare la validità 
dell’abbonamento dell’utente, impedendone l’accesso alla palestra nel caso in cui quest’ultima fosse 
scaduta.
Ogni sede è composta da una o più sale che avranno lo scopo di ospitare i corsi. Inoltre, vi è la possibilità 
della presenza di piscine con una capienza massima propria.
L’utente, iscritto alla palestra, può effettuare, tramite la segretaria, una prenotazione, della durata di 1 ora,
presso una piscina, purché non si sia già raggiunta la capienza massima prevista per l’orario indicato.
La segretaria, inoltre, ha la possibilità di vendere, fino a un massimo di 5 articoli con quantità variabile dei 
prodotti, fino ad esaurimento scorte. Per testimoniare l’avvenuta vendita dei prodotti, verrà rilasciato uno 
scontrino con i dati di quando sono stati acquistati i prodotti, in quale sede e il prezzo totale.
Si vuole, infine, tenere traccia delle informazioni delle utenze di ogni sede che vengono generate ogni 4 
mesi.
